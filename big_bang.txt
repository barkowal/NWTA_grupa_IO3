BIG BANG
Dawno dawno temu w erze uczciwych polityków, jeszcze nie istniał człowiek. Jednak społeczeństwo miało się dobrze i bez niego. Odłamki gwiezdnego pyłu gromadziły się wokół wspólnego centrum zainteresowania, dzieląc się najgorętszymi elektronami ze świata. Atmosfera była napięta na odległości rzędu 10 do minus 15 metra, ale nie zrażało to towarzystwa do eksperymentowania. W końcu czy tego chciały, czy nie, coraz bardziej się do siebie zbliżały. Takie prawa relacji. Oczywistym była jednak niechęć do siebie cząsteczek tego samego rodzaju, konkurencja bywała ogromna, a im ich ładunek emocjonalny się zwiększał, tym wprost proporcjonalnie zwiększała się ich siła nienawiści. Niektóre jednostki nawet wewnątrz siebie nie potrafiły utrzymać neutralnej pozycji, rozłamując się na dwa przeciwne fronty. Od takich indywiduów można było czuć toksyczne promieniowanie, wiedziałeś żeby trzymać się z daleka.
I nic z tego nie miałoby miejsca gdyby nie ten jeden elektron który zaważył nad pozytonami. To zapoczątkowało cały ten bałagan.
Jednak wbrew całemu zamieszaniu w tej grupce, świata był cichy, niczym nie zakłócony. Gdy losy życia i śmierci ważyły się na względnych powłokach, z większej perspektywy, wciąż panował spokój, czego niektórzy nie byli świadomi. A szkoda, bo wystarczyłoby trochę odsunąć swoje siedzenie od ekranu, spojrzeć szerzej i odetchnąć z ulgą.

Marta Banas